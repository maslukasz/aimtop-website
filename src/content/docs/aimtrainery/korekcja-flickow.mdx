---
title: Korekcja flicków
---


Stworzyliśmy playlistę, która pomoże Wam w korekcji swoich flicków. Jak? Lista zawiera taski, w których targety są rozstawione szeroko. Wymaga to od nas zrobienia dłuższego flicka, co pozytywnie będzie się przenosiło na grę pod którą trenujemy. Nie ma tam przekombinowanych tasków, tak jak w każdej naszej playliście. Wszystko co zostało tam zamieszczone jest esencją aima.

CS2 i Valorant są dynamicznymi grami, gdzie musimy reagować, gdy nagle pojawi nam się przeciwnik. Wymaga to od nas zrobienia czystego flicka.

## Lista tasków
- **WIDE FLICK** 
 - Jest to task typu `pokeball`, czyli przeciągamy celownik z jednego targetu na drugi ciągle trzymając lewy przycisk myszy (po kliknięciu scrolla odpala się auto shoot. polecam).

- **WIDE SHOT**
 - Praktycznie to samo co *WIDE FLICK*, tylko różnica jest taka, że teraz musimy oddać celny strzał (po najechaniu na target wcisnąć lewy przycisk myszy). Flicki wykonujcie szybko, ale dajcie sobie czas na mikro-korektę i wtedy dopiero strzelajcie. 

- **WW3T**
 - Standardowe *WIDE WALL 3 TARGETS*. 

- **WW2T - L**
 - Standardowe *WIDE WALL 2 TARGETS*. "L" oznacza wielkość targetów.

- **HEAD CLICK**
 - Jedyny task z kategorii *dynamic clicking* w tej playliście. Bardzo przyjemnie można tu zastosować flicki, które trenowaliście wcześniej.

## Słowa końcowe 
Lista powtórzeń jest ustawiona na *3*, ale nie jest żadną przeszkodą, żebyście powtarzali w większej ilości. 

Dla osób trenujących pod konkretne gry (np. CS2 lub Valorant) -> do tego warto dorzucić strzelnicę lub Aim Botzy, żeby zaaplikować to co trenowaliście bezpośrednio do gry. Pamiętajcie, że możecie czuć się nawet gorzej aimowo po aim trainerach, dlatego warto z nich korzystać na koniec naszej sesji grania, przykładowo przed snem. Warto obejrzeć [ten film](<https://www.youtube.com/watch?v=Ezr7goLIIWY&t>) nagrany przez zagranicznego twórcę *Dopai*.

Stworzyliśmy też shorta jak trenować flicki na Aim Botzach - [link](https://youtube.com/shorts/b635gNR20Qc?si=drcql2QBs7s5Yfcz). W Valorancie po prostu wejdźcie na strzelnice. Tam jest funkcja do tego przeznaczona.

Pamiętajcie o mikro-korektach! Jest to bardzo ważne przy flickach. I nie zapomnijcie, że precyzja jest ważniejsza od prędkości. Zwiększajcie swoją prędkość, gdy macie już stałą, bardzo dobrą precyzję. Szybkość lekko będzie sama rosła, ale żeby faktycznie progresować, to trzeba ją też "popchać".