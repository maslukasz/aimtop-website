---
title: Benchmarki od Voltaic
---

## Wstęp i najpotrzebniejsze linki
[Voltaic](<https://discord.gg/voltaic>), czyli największa grupa aimerów na świecie. Benchmarki służą do mierzenia swoich umiejętności. 

Warto przeczytać [dokument wprowadzający](<https://docs.google.com/document/d/1cC8Auct9oSd8KlN7TxyJAV2QExbfrWL92tZt3M-2_CQ/edit>) do benchmarków. Jest tam opisane w jaki sposób najlepiej grać konkretny task. Zawiera również odpowiedzi na najczęstsze pytania (FAQ). Istnieje również "[progression sheet](<https://bit.ly/VTxALprogressS2>)", czyli specjalny dokument w Google Sheets do pomiaru Waszego progresu w aim trainerach. Zamiast Google Sheets można wykorzystać [stronę Voltaic](<https://app.voltaic.gg/>), gdzie podajecie swój nick i prosto z Aimlaba są pobierane dane.

## Czy potrzebujesz benchmarków
Czy jest to konieczne, żeby korzystać z benchmarków? Oczywiście, że __nie__! Jeśli nie interesuje Cię wbijanie rangi w aim trainerach i mierzenia swoich umiejętności, a korzystanie z aim trainerów jest tylko i wyłącznie po to, żeby poprawić swoje umiejętności mechaniczne, a główną intencją jest progres w grze, do której trenujesz, to benchmarki są dla Ciebie zbędne.

Benchmarki można potraktować jako coś kompetytywnego. Coś, co da większą frajdę Waszym treningom. Są gracze, którzy trenują aima tylko po to, żeby osiągać jak najlepsze wyniki w benchmarkach. Różnica jest taka, że oni "mainują" aim treinery i korzystają z nich tylko po to, żeby poprawić samego aima. Tak jak wspomniałem wcześniej - benchmarki są dodatkiem do treningu. Przygotowane rutyny specjalnie pod gry powinny być dla Was ważniejsze, jeśli trenujecie pod jakąś grę.